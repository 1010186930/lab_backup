 木兰 辞 （ 宋 ） 郭茂倩 唧唧 复 唧唧 ， 木兰 当户织 。 不闻 机杼 声 ， 惟闻 女 叹息 。 问女何 所思 ， 问女何 所忆 。 女 亦 无 所思 ， 女亦无所忆 。 昨夜 见 军帖 ， 可汗 大点 兵 ， 军 书 十二卷 ， 卷卷 有 爷名 。 阿爷 无大儿 ， 木兰 无 长兄 ， 愿为 市 鞍马 ， 从此 替爷征 。 东市 买 骏马 ， 西市 买 鞍鞯 ， 南市 买 辔头 ， 北市 买 长鞭 。 旦辞 爷娘 去 ， 暮宿 黄河 边 ， 不闻 爷娘 唤 女声 ， 但闻 黄河 流水 鸣溅 溅 。 旦辞 黄河 去 ， 暮至 黑山头 ， 不闻 爷娘 唤 女声 ， 但闻 燕山 胡骑鸣 啾 啾 。 万里 赴 戎机 ， 关山 度若飞 。 朔气 传金 柝 ， 寒光 照 铁衣 。 将军 百 战死 ， 壮士 十年 归 。 归来 见 天子 ， 天子 坐 明堂 。 策勋 十二 转 ， 赏赐 百千 强 。 可汗 问 所欲 ， 木兰 不用 尚书郎 ， 愿驰 千里 足 ， 送儿 还 故乡 。 爷娘 闻女 来 ， 出 郭 相扶 将 ； 阿姊闻 妹来 ， 当户理 红妆 ； 小弟 闻姊来 ， 磨刀霍霍 向 猪 羊 。 开 我 东阁 门 ， 坐 我 西阁 床 ， 脱 我 战时 袍 ， 著 我 旧时 裳 。 当 窗理 云鬓 ， 对镜 帖 花黄 。 出门 看 火伴 ， 火伴 皆惊 忙 ： 同行 十二年 ， 不知 木兰 是 女郎 。 雄 兔脚 扑朔 ， 雌兔眼 迷离 ； 双兔 傍地 走 ， 安能 辨 我 是 雄 雌 ？