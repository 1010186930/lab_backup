第一课《古诗词三首》宿新市徐公店
[宋]杨万里
篱落疏疏一径深，
树头新绿未成阴。
儿童急走追黄蝶，
飞入莱花无处寻。
四时田园杂兴(其二十五)
[宋]范成大
梅子金黄杏子肥，
麦花雪白菜花稀。
日长篱落无人过，
惟有蜻蜓蛱蝶飞。
清平乐•村居
[宋]辛弃疾
茅檐低小，
溪上青青草。
醉里吴音相媚好，
白发谁家翁媪?  
大儿锄豆溪东，
中儿正织鸡笼。
最喜小儿亡赖，
溪头卧剥莲蓬。
