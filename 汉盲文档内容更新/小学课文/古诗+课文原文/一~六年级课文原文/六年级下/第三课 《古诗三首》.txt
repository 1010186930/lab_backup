第三课 《古诗三首》
寒食
[唐]韩翃
春城无处不飞花，
寒食东风御柳斜。
日暮汉宫传蜡烛，
轻烟散入五侯家。


迢迢牵牛星
迢迢牵牛星，皎皎河汉女。 
纤纤擢素手，札札弄机杼。 
终日不成章，泣涕零如雨； 
河汉清且浅，相去复几许！ 
盈盈一水间，脉脉不得语。



十五夜望月
[唐]王建
中庭地白树栖鸦，
冷露无声湿桂花。
今夜月明人尽望，
不知秋思落谁家?